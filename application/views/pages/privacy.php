<h1>INFORMATIVA per il trattamento dei dati personali</h1>
<h2>1. Premessa</h2>
<p>
	Ai sensi dell’art. 13 del D.Lgs. n. 196/2003 &#8211; “Codice in materia di protezione dei dati personali” (di seguito denominato “Codice”), la Regione Emilia-Romagna, in qualità di “Titolare” del trattamento, è tenuta a fornirle informazioni in merito all’utilizzo dei suoi dati personali.
</p>
<p>
	Il trattamento dei suoi dati per lo svolgimento di funzioni istituzionali da parte della  Regione Emilia-Romagna, in quanto soggetto pubblico non economico, non necessita del suo consenso.
</p>
<h2>2. Fonte dei dati personali</h2>
<p>
	La raccolta dei suoi dati personali viene effettuata registrando i dati da lei stesso forniti, in qualità di interessato, al momento dell’invio del modulo di dichiarazione sostitutiva all’atto di notorietà, allegato alla presente determinazione.
</p>
<h2>3. Finalità del trattamento</h2>
<p>
	I dati personali sono trattati per le seguenti finalità:<span style="text-decoration: underline;"> iscrizione e gestione dell’elenco di merito, ai sensi della L.R. n. 11/2010 e della deliberazione di Giunta regionale n. 953 del 9/07/2012 che dà attuazione all’art. 13 della predetta L.R. n. 11/2010<em>.</em></span>
</p>
<p>
	Per garantire l'efficienza del servizio, la informiamo inoltre che i dati potrebbero essere utilizzati per effettuare prove tecniche e di verifica.
</p>
<h2>4. Modalità di trattamento dei dati</h2>
<p>
	In relazione alle finalità descritte, il trattamento dei dati personali avviene mediante strumenti manuali, informatici e telematici con logiche strettamente correlate alle finalità sopra evidenziate e, comunque, in modo da garantire la sicurezza e la riservatezza dei dati stessi.
</p>
<h2>5. Facoltatività del conferimento dei dati</h2>
<p>
	Il conferimento dei dati è facoltativo, ma in mancanza non sarà possibile adempiere alle finalità descritte al punto 3 (“Finalità del trattamento”).
</p>
<h2>6. Categorie di soggetti ai quali i dati possono essere comunicati o che possono venirne a conoscenza in qualità di Responsabili o Incaricati</h2>
<p>
	I suoi dati personali potranno essere conosciuti esclusivamente dal Responsabile del Servizio Opere e Lavori Pubblici. Legalità e sicurezza. Edilizia Pubblica e Privata della Direzione Programmazione territoriale e negoziata, intese. Relazioni europee e relazioni internazionali, in qualità di Responsabile del trattamento, ai sensi del sotto riportato punto 8 ed altresì, dai componenti del Nucleo operativo per la gestione dell’elenco di merito, composto da collaboratori del predetto Servizio, nominati dalla presente determinazione , individuati quali Incaricati del trattamento.
	<br />
	Esclusivamente per le finalità previste al paragrafo 3 (Finalità del trattamento), possono venire a conoscenza dei dati personali società terze fornitrici di servizi per la Assemblea legislativa della Regione Emilia-Romagna, previa designazione in qualità di Responsabili del trattamento e garantendo il medesimo livello di protezione.
	<br />
	I suoi dati personali dati potranno essere comunicati alle autorità competenti per i controlli e la vigilanza, con riferimento alle finalità richiamate al precedente punto 3.
</p>
<h2>7. Diritti dell&#8217;Interessato</h2>
<p>
	La informiamo, infine, che la normativa in materia di protezione dei dati personali conferisce agli Interessati la possibilità di esercitare specifici diritti, in base a quanto indicato all’art. 7 del “Codice” che qui si riporta:
</p>
<p>
	1. L’interessato ha diritto di ottenere la conferma dell’esistenza o meno di dati personali che lo riguardano, anche se non ancora registrati, e la loro comunicazione in forma intelligibile.
</p>
<p>
	2. L’interessato ha diritto di ottenere l’indicazione:
</p>
<ol>
	<li>
		dell’origine dei dati personali;
	</li>
	<li>
		delle finalità e modalità del trattamento;
	</li>
	<li>
		della logica applicata in caso di trattamento effettuato con l’ausilio di strumenti elettronici;
	</li>
	<li>
		degli estremi identificativi del titolare, dei responsabili e del rappresentante designato ai sensi dell’art. 5, comma 2;
	</li>
	<li>
		dei soggetti o delle categorie di soggetti ai quali i dati personali possono essere comunicati o che possono venirne a conoscenza in qualità di rappresentante designato nel territorio dello Stato, di responsabili o incaricati.
	</li>
</ol>
<p>
	3. L’interessato ha diritto di ottenere:
</p>
<ol>
	<li>
		l’aggiornamento, la rettificazione ovvero, quando vi ha interesse, l’integrazione dei dati;
	</li>
	<li>
		la cancellazione, la trasformazione in forma anonima o il blocco dei dati trattati in violazione di legge, compresi quelli di cui non è necessaria la conservazione in relazione agli scopi per i quali i dati sono stati raccolti o successivamente trattati;
	</li>
	<li>
		l’attestazione che le operazioni di cui alle lettere a) e b) sono state portate a conoscenza, anche per quanto riguarda il loro contenuto, di coloro ai quali i dati sono stati comunicati o diffusi, eccettuato il caso in cui tale adempimento si rivela impossibile o comporta un impiego di mezzi manifestamente sproporzionato rispetto al diritto tutelato.
	</li>
</ol>
<p>
	4. L’interessato ha diritto di opporsi, in tutto o in parte:
</p>
<ol>
	<li>
		per motivi legittimi al trattamento dei dati personali che lo riguardano, ancorché pertinenti allo scopo della raccolta;
	</li>
	<li>
		al trattamento di dati personali che lo riguardano a fini di invio di materiale pubblicitario o di vendita diretta o per il compimento di ricerche di mercato o di comunicazione commerciale.
	</li>
</ol>
<h2>8. Titolare e Responsabili del trattamento</h2>
<p>
	Il Titolare del trattamento dei dati personali di cui alla presente Informativa è la Regione Emilia-Romagna, con sede in Bologna, Viale Aldo Moro n. 50, cap 40127.
	<br />
	La Giunta della Regione Emilia-Romagna ha designato quale Responsabile del trattamento, il Responsabile del Servizio Opere e Lavori Pubblici. Legalità e sicurezza. Edilizia Pubblica e Privata della Direzione Programmazione territoriale e negoziata, intese. Relazioni europee e relazioni internazionali, Dott. Leonardo Draghetti
</p>
<p>
	<strong>Tel</strong>. 051.527.3754-3520
	<br />
	Fax. 051.5276959
</p>
<p>
	<strong>E-mail</strong>: lavoripubblic@regione.emilia-romagna.it
	<br />
	lavoripubblici@postacert.regione.emilia-romagna.it
</p>
<p>
	Le richieste di cui all’art.7 del Codice comma 1 e comma 2 possono essere formulate anche oralmente.
</p>