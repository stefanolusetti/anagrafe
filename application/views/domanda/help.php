<p>
  L’accesso all’applicazione web per la compilazione e l’invio online della domanda di iscrizione all’Anagrafe Antimafia degli Esecutori avviene tramite il sito https://anagrafe.sisma2016.gov.it/
</p>
<p>
  Per effettuare l’iscrizione è necessario possedere una Casella di Posta Elettronica Certificata (PEC). Di seguito viene descritta la procedura necessaria per eseguire l’iscrizione all’Anagrafe Antimafia degli Esecutori da parte degli operatori economici:
</p>
<ul>
  <li>
    Aprire un browser compatibile con l’applicazione web: Chrome 55 o superiore, Firefox 50 o superiore, Internet Explorer 9 o superiore. Javascript deve essere abilitato.
  </li>
  <li>
    Collegarsi all’indirizzo https://anagrafe.sisma2016.gov.it/
  </li>
  <li>
    Compilare i campi presenti nella form. I campi contrassegnati da * sono obbligatori.
  </li>
  <li>
    Prestare attenzione all’indirizzo PEC richiesto: verrà utilizzato per terminare la procedura di iscrizione.
  </li>
  <li>
    In particolare inserire le informazioni relative a tutti i soggetti previsti dall’art.85 del decreto legislativo n. 159/2011 e ai loro familiari conviventi.  È possibile inserire o eliminare l’anagrafica di un soggetto previsto dall’art.85 del decreto legislativo n. 159/2011 selezionando i link “Aggiungi anagrafica” e “Rimuovi anagrafica”. É possibile inserire o eliminare un familiare convivente selezionando i link “Aggiungi Familiare Convivente Maggiorenne” e “Rimuovi Convivente Maggiorenne”.
  </li>
  <li>
    Al termine della compilazione cliccare sul pulsante “Genera richiesta”.
  </li>
  <li>
    L’applicativo invierà all’indirizzo PEC indicato in fase di iscrizione un link univoco a cui collegarsi.
  </li>
  <li>
    Il richiedente l’iscrizione, dopo essersi collegato all’indirizzo contenuto nella PEC dovrà caricare un file contenente la scannerizzazione fronte e retro della propria carta d’identità in corso di validità.<br />
    <strong>ATTENZIONE:</strong>
    <ul class="highlight">
      <li>
        Si consiglia di inviare un file in format pdf. Sono comunque accettati i seguenti formati: tiff, jpg, jpeg.
      </li>
      <li>
        Non saranno accettati altri documenti oltre alla carta d’identità.
      </li>
      <li>
        Verranno accettati solamente documenti inferiori ai 2.5 MB di dimensione.
      </li>
      <li>
        È possibile caricare <strong>un unico file</strong> che dovrà contenere la scannerizzazione <strong>fronte e retro</strong> della propria carta d’identità in corso di validità.
      </li>
    </ul>
  </li>
  <li>
    La procedura di presentazione della pratica è terminata dopo aver caricato il file contenente la scannerizzazione del documento di identità del richiedente. Il sistema invierà quindi una ulteriore PEC contenente il modulo compilato precedentemente dall’utente e un numero identificativo della pratica, da utilizzare nelle eventuali comunicazioni successive.
  </li>
  <li>
    Per avere supporto in fase di compilazione della domanda di iscrizione o per qualsiasi domanda è possibile telefonare a questo numero: [XXXXXXXXXXXXXXXX] o in alternative scrivere a questo indirizzo email: [XXXXXXXXXXXXXXXXXXXXXXXX]
  </li>
</ul>
